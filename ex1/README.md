# EX1

## Oggetto dell'esercitazione
L'esercitazione EX1 consiste nella **realizzazione del modello 3D di un oggetto semplice**
liberamente scelto dallo studente.

L'oggetto dovrà rispettare le seguenti caratteristiche:
* essere di **dimensioni contenute** (non oltre i 40 cm di lato)
* essere **mono-materico**
* essere costituito da **un unico pezzo** o da un numero limitato di elementi
(due o tre al massimo)
* essere caratterizzato da **geometrie curve** non riconducibili a primitive geometriche
semplici (archi di cerchio, circonferenze, ellissi e solidi derivati)

A titolo di esempio si indicano alcuni oggetti rispondenti alle
caratteristiche richieste: mestoli d'acciaio, forbici metalliche,
flaconi di plastica, brocche e teiere di ceramica, pinzatrici, spazzolini da denti, etc...

## Sviluppo del lavoro
### Proposta dell'oggetto
Il primo passo da compiere per iniziare il lavoro è la scelta dell'oggetto da modellare.   
Una volta individuato sarà possibile **sottoporlo al docente** che potrà così confermare
o meno l'adeguatezza della scelta. Nel caso in cui l'oggetto scelto sia troppo 
difficile o troppo facile da modellare sarà possibile proporre al docente una
nuova ipotesi di lavoro.   
Per sottoporre la propria scelta al docente è necessario **aggiungere un'immagine
dell'oggetto all'interno della cartella "ex1/obj"** della propria copia
del *repository* del corso ed effettuare una richiesta di *merging* (*pull request*).   
Maggiori dettagli sul caricamento dell'immagine sono riportati nel file *README.md* della
cartella *ex1/obj*

### Avanzamento del lavoro
Una volta stabilito quale oggetto dovrà essere rappresentato è possibile iniziare
il proprio lavoro di modellazione **salvando ed aggiornando i file prodotti nel
proprio repository dedicato**.   
Al fine di facilitare la condivisione dei saperi ed agevolare reciprocamente il lavoro
tra colleghi si invitano gli studenti a **pubblicare spesso e rapidamente gli avanzamenti
della propria elaborazione: si permetterà così ai colleghi di vedere, studiare,
copiare quanto di positivo viene prodotto dall'intera classe durante il corso**.   
La pubblicazione frequente e costante degli aggiornamenti del proprio lavoro
**costituirà un elemento di giudizio positivo in fase di valutazione** e
sarà riconosciuta con **un incremento del voto finale**.


### Consegna finale
**La consegna finale è prevista per le 23:59 del 18 ottobre 2017** e consiste nella
**pubblicazione all'interno della cartella *ex1/rendering*
del repository del corso di un *clay rendering* con rappresentazione del wireframe
del modello**.  
Insieme al modello dovrà essere realizzato **un semplice tutorial
per immagini **(no video)** che illustri la procedura utilizzata per la realizzazione
del modello**.   
Maggiori dettagli sul caricamento del lavoro prodotto sono riportati 
all'interno della cartella *ex1/rendering*

## Superamento della prova
Per superare positivamente la prova è necessario che:
* il modello prodotto sia **fedele all'oggetto rappresentato**
* la geometria del modello sia **topologicamente corretta**: ovvero che sia costituita
da una maglia regolare di facce quadrangolari non troppo numerose, nè eccessivamente
disomogenee o allungate
* il tutorial realizzato sia **chiaro e rispondente al lavoro realizzato**


