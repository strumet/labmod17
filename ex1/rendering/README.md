# Istruzioni per il caricamento

In questa cartella sono raccolti i rendering prodotti dagli studenti per l'esercitazione
EX1.

Ogni studente deve caricare **una sola immagine raster in formato png**
contenente le tre viste principali dell'oggetto scelto.  
Dell'oggetto **deve essere rappresentato il *wireframe* applicato su un unico
materiale bianco opaco** (cosidetto *clay render*). 
La volumetria dell'oggetto deve essere suggerita attraverso l'utilizzo di metodi di
***ambient occlusion***.

L'immagine prodotta dovrà essere in **formato A4, orizzontale o verticale,
alla risoluzione di 300dpi** (3508 x 2480). Nel rendering deve inoltre essere presente
un'immagine fotografica dell'oggetto rappresentato.   
Alla pagina *https://strumet.github.io/labmod/guides/clay_render/* è disponibile
**una guida che illustra tutti i passaggi da compiere per la realizzazione del
rendering**.

Oltre al rendering del modello, in questa cartella ogni studente deve caricare
**un file di testo, in formato txt, contenente l'indirizzo web del tutorial**
illustrante i passaggi compiuti per la modellazione dell'oggetto.   
Il file dovrà contenere **puro testo** (nessuna formattazione: si consiglia l'uso di
programmi come *Notepad* o *TextEdit*) e **non dovrà contenere altre informazioni**
oltre al link richiesto.

**Entrambi i file dovranno essere nominati con il proprio numero di matricola**
(ad esempio: *824510.png* e *824510.txt*) 
