# EX2

## Oggetto dell'esercitazione
L'esercitazione EX2 consiste nella **realizzazione di rappresentazioni tridimensionali che illustrino i componenti e l'assemblaggio di un oggetto d'arredo componibile** liberamente scelto dallo studente tra i prodotti attualmente presenti nel catalogo IKEA.

L'oggetto dovrà rispettare le seguenti caratteristiche:
* essere **composto da più parti connesse e venduto smontato**: non deve pertanto essere un pezzo unico o già assemblato
* avere una **forma geometricamente definita**: si escludono pertanto gli imbottiti (materassi, divani, poltrone...), i gonfiabili, gli arredi caratterizzati da elementi in stoffa, pelle o altri tessuti, etc...
* **non deve contenere componenti elettronici o idraulici** come elettrodomestici, rubinetteria, elementi con pistoni, etc...
* essere di dimensioni medio-grandi e **non essere costituito da un numero eccessivamente ridotto di componenti**

A titolo di esempio si indicano alcuni oggetti generalmente rispondenti alle caratteristiche richieste: armadi, librerie, strutture per letti, basi e pensili per cucine, tavoli, sedie, scrivanie, sgabelli, scaffalature, etc...

## Sviluppo del lavoro
### Proposta dell'oggetto
Il primo passo da compiere per iniziare il lavoro è la scelta dell'oggetto da modellare.   
Una volta individuato sarà possibile **sottoporlo al docente** che potrà così confermare o meno l'adeguatezza della scelta. Nel caso in cui l'oggetto scelto non sia rispondente alle caratteristiche indicate o fosse già stato scelto da un altro collega sarà possibile proporre una nuova ipotesi di lavoro.   
Per sottoporre la propria scelta al docente è necessario **aggiungere all'interno della cartella *ex2/obj* del repository del corso *labmod17* un file di testo contenente il nome del prodotto, il suo numero identificativo e l'url su cui è pubblicato**.   
Si ricorda che l'aggiunta del file nel repository del corso *labmod17* (forkato dal repository principale e clonato sul proprio computer) avviene tramite *pull request* analogamente a quanto già fatto per la proposta del tema e l'invio del rendering della fase EX1.   
Maggiori dettagli sul caricamento del file sono riportati all'interno della cartella *ex2/obj* del repository del corso.

### Avanzamento del lavoro
Una volta stabilito quale oggetto dovrà essere rappresentato è possibile iniziare il proprio lavoro di modellazione **salvando ed aggiornando i file prodotti nel proprio repository dedicato *labmod17_ex2***.   
Al fine di facilitare la condivisione dei saperi ed agevolare reciprocamente il lavoro tra colleghi si invitano gli studenti a **pubblicare spesso e rapidamente gli avanzamenti della propria elaborazione: si permetterà così ai colleghi di vedere, studiare, copiare quanto di positivo viene prodotto dall'intera classe durante il corso**.   
La pubblicazione frequente e costante degli aggiornamenti del proprio lavoro **costituirà un elemento di giudizio positivo in fase di valutazione** e sarà riconosciuta con **un incremento del voto finale**.


### Consegna finale
**La consegna finale è prevista per le 23:59 del 22 novembre 2017** e consiste nella pubblicazione all'interno della cartella *ex2/rendering* del repository del corso di **almeno 3 rappresentazioni significative in forma di esploso assonometrico dell'arredo scelto**.   
Analogamente a quanto fatto per l'esercitazione EX1, il modello dovrà essere rappresentato in ***clay rendering*** ed avere il **wireframe visibile**.  
Insieme al modello dovrà essere realizzato **un semplice tutorial per immagini** (no video) **che illustri la procedura utilizzata per la realizzazione del modello e dei suoi componenti**.   
Maggiori dettagli sul caricamento del lavoro prodotto sono riportati all'interno della cartella *ex2/rendering*

## Superamento della prova
Per superare positivamente la prova è necessario che:
* il modello prodotto sia **fedele all'oggetto rappresentato**
* la geometria del modello sia **topologicamente corretta**: ovvero che sia costituita
da una maglia regolare di facce quadrangolari non troppo numerose, nè eccessivamente
disomogenee o allungate
* il tutorial realizzato sia **chiaro e rispondente al lavoro realizzato**
* le rappresentazioni siano **eloquenti e significative**
