# Istruzioni per il caricamento

In questa cartella sono raccolti i rendering prodotti per l'esercitazione
EX2.

Ogni studente deve caricare **tre file raster in formato png** contenenti rispettivamente:

* l'**abaco dei componenti dell'oggetto** rappresentati in assonometria 
* un **esploso assonometrico dell'intero oggetto** che illustri la relazione tra le parti che lo compongo
* un **esploso assonometrico di un dettaglio** significativo dell'oggetto


E' utile precisare che:
* **non è necessario rispettare le misure effettive dei componenti**: un dimensionamento ad occhio basato sulle foto, i disegni e le informazioni presenti sulla pagina web del prodotto è sufficiente.
* **il livello di dettaglio della modellazione dei singoli componenti dipende dalle finalità comunicative del rendering**: viste ravvicinate che illustrano l'articolazione di giunti e connessioni richiedono maggiore rispondenza e ricchezza di dettaglio rispetto a vedute generali dell'assemblaggio in cui un eccesso di dettaglio renderebbe difficoltosa la lettura dell'insieme.
* per l'abaco dei componenti ogni studente è libero di scegliere **la scala di rappresentazione più congrua** ad illustrare i singoli pezzi. Possono essere utilizzate scale diverse (ad esempio usando una scala grande per i componenti piccoli come tasselli, viti, bulloni, rondelle, pomelli, etc, ed una scala più piccola per gli elementi di dimensione maggiore come ripiani, pannelli, aste, etc...). In caso di un numero eccessivo di componenti limitare la rappresentazione agli elementi che lo studente considera più significativi o interessanti.
* ogni studente può **utilizzare, modificare ed adattare liberamente componenti già realizzati da altri colleghi** per la realizzazione del proprio modello

Di tutti gli elementi **deve essere rappresentato il wireframe applicato su un unico materiale bianco opaco** (cosiddetto *clay render*). La volumetria dell'oggetto deve essere suggerita attraverso l'utilizzo di metodi di **ambient occlusion**.

Le immagini prodotte dovranno essere in **formato A4, orizzontale o verticale, alla risoluzione di 300dpi** (3508 x 2480).

Oltre al rendering del modello, in questa cartella ogni studente deve caricare **un file di testo, in formato txt, contenente l'indirizzo web di un tutorial** che illustri alcuni passaggi compiuti per la modellazione dei componenti o eseguiti per il loro assemblaggio nel file complessivo. **Ogni studente è libero di decidere quali e quanti passaggi descrivere** nel proprio tutorial.

Il file dovrà contenere **puro testo** (nessuna formattazione: si consiglia l'uso di programmi come *Notepad* o *TextEdit*) e **non dovrà contenere altre informazioni** oltre al link richiesto.

I tre file raster dovranno essere **nominati secondo la forma**:

* *NUMEROMATRICOLA_ABACO.png*
* *NUMEROMATRICOLA_TOTALE.png*
* *NUMEROMATRICOLA_DETTAGLIO.png*

Ad esempio:

* *824510_ABACO.png*
* *824510_TOTALE.png*
* *824510_DETTAGLIO.png*

Il file contenente il link al tutorial dovrà essere nominato *NUMEROMATRICOLA.txt* (ad esempio: *824510.txt*)
