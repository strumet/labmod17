# EX3

## Oggetto dell'esercitazione
L'esercitazione EX3 è finalizzata a far confrontare l'allievo con la **modellazione di superfici organiche** e con la **rappresentazione tridimensionale di uno spazio interno**.

Il tema dell'esercitazione è l'**ambiente bagno**.   
Ogni studente è chiamato a **modellare una coppia di elementi sanitari attualmente in commercio**. La coppia di elementi può essere costituita da:
- **un lavabo e una vasca da bagno**
- **un wc e un bidet**

e deve essere scelta tra i prodotti attualmente in catalogo di una delle seguenti aziende produttrici:
- _Agape_, http://www.agapedesign.it/
- _Ideal Standard_, http://www.idealstandard.it/
- _Ceramica Cielo_, http://www.ceramicacielo.it/
- _Ceramica Dolomite_, http://www.ceramicadolomite.it/
- _Ceramica Flaminia_, http://www.ceramicaflaminia.it/
- _Ceramica Galassia_, http://www.ceramicagalassia.it/
- _Ceramica Globo_, http://www.ceramicaglobo.com/
- _Duravit_, https://www.duravit.com/
- _Pozzi Ginori_, https://www.pozzi-ginori.it/

Per la realizzazione dei modelli ogni studente è libero di utilizzare i materiali 2d o 3d resi disponibili dalle aziende produttrici.

## Sviluppo del lavoro
### Proposta dell'oggetto
Per iniziare il lavoro è necessario scegliere la coppia di elementi da modellare e **sottoporla al docente** che verificherà che non sia stata già scelta da altri colleghi (se la coppia di elementi fosse stata già opzionata da altri studenti sarà sempre possibile proporre una nuova ipotesi di lavoro).   
Per sottoporre la propria scelta al docente è necessario **aggiungere all'interno della cartella *ex3/obj* del repository del corso *labmod17* un file di testo contenente il nome dell'azienda produttrice, il nome del prodotto e l'url su cui è pubblicato**.   
Si ricorda che l'aggiunta del file nel repository del corso *labmod17* (forkato dal repository principale e clonato sul proprio computer) avviene tramite *pull request* analogamente a quanto già fatto per la proposta del tema e l'invio del rendering delle fasi EX1 e EX2. Il _pull request_ non è necessario se ne esiste già uno aperto: in questo caso sarà sufficiente effettuare un _push_ per aggiornare il proprio repository forkato.   
Maggiori dettagli sul caricamento del file sono riportati all'interno della cartella [*ex3/obj*](obj) del repository del corso.

### Avanzamento del lavoro
Una volta stabilito quale oggetto dovrà essere rappresentato è possibile iniziare il proprio lavoro di modellazione __salvando ed aggiornando i file prodotti nel proprio repository dedicato *labmod17_ex3*__ (la struttura della cartella è disponibile e forkabile da questo [repository](https://github.com/strumet/labmod17_ex3).   
Al fine di facilitare la condivisione dei saperi ed agevolare reciprocamente il lavoro tra colleghi si invitano gli studenti a **pubblicare spesso e rapidamente gli avanzamenti della propria elaborazione: si permetterà così ai colleghi di vedere, studiare, copiare quanto di positivo viene prodotto dall'intera classe durante il corso**.   
Ogni studente può inoltre **condividere materiali ritenuti utili nella cartella [labmod17/class_archive](../class_archive)** facilitando così l'accesso a tali contenuti per i colleghi.      
La pubblicazione frequente e costante degli aggiornamenti del proprio lavoro e la condivisione di materiali utili nella cartella *class_archive* **costituirà un elemento di giudizio positivo in fase di valutazione** e sarà riconosciuta con **un incremento del voto finale**.


### Consegna finale
**La consegna finale è prevista per le 23:59 del 20 dicembre 2017** e consiste nella pubblicazione all'interno della cartella [*ex3/rendering*](rendering) del repository del corso di **2 tavole descrittive relative agli elementi modellati e di una tavola contenente più visualizzazioni prospettiche di un ambiente bagno liberamente progettato**.   
Analogamente a quanto fatto per le esercitazioni EX1 e EX2, il modello dovrà essere rappresentato in ***clay rendering*** ed avere il **wireframe visibile**.  
Insieme al modello dovrà essere realizzato **un semplice tutorial per immagini** (no video) **che illustri la procedura utilizzata per la realizzazione di uno dei modelli relaizzati**.   
Maggiori dettagli sul caricamento del lavoro prodotto sono riportati all'interno della cartella [*ex3/rendering*](rendering).

## Superamento della prova
Per superare positivamente la prova è necessario che:
* i modelli prodotti siano **fedeli agli oggetti rappresentati**
* la geometria del modello sia **topologicamente corretta**: ovvero che sia costituita
da una maglia regolare di facce quadrangolari non troppo numerose, nè eccessivamente
disomogenee o allungate
* il tutorial realizzato sia **chiaro e rispondente al lavoro realizzato**
* le rappresentazioni prospettiche dell'ambiente siano **chiare, plausibili e significative**
