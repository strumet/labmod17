# Istruzioni per il caricamento

In questa cartella sono raccolti i rendering prodotti per l'esercitazione EX3.

Ogni studente deve caricare **tre tavole in formato raster** contenenti rispettivamente:

* le principali viste (top, front, side) in proiezione ortogonale ed una sezione assonometrica di uno degli elementi scelti.
* le principali viste (top, front, side) in proiezione ortogonale ed una sezione assonometrica dell'altro elemento scelto.
* 2 o 3 vedute prospettiche di un ambiente bagno liberamente progettato dallo studente contenente i due pezzi modellati

E' utile precisare che:
* il piano di sezione da usare per la sezione assonometrica dei due elementi dovrà coincidere con il piano di simmetria dell'oggetto
* il progetto dell'ambiente bagno può essere sviluppato liberamente: ogni studente è libero pertanto di organizzare lo spazio secondo i propri criteri compositivi ed inserendo tutti gli elementi utili a descrivere lo spazio progettato (pareti, serramenti, altri sanitari, rivestimenti, complementi d'arredo...). Ogni studente può **utilizzare, modificare ed adattare liberamente componenti già realizzati da altri colleghi** per la realizzazione del proprio modello

I due elementi rappresentati nelle prime due tavole **dovranno essere rappresentati con il wireframe applicato su un unico materiale bianco opaco** (cosiddetto *clay render*). La volumetria dell'oggetto deve essere suggerita attraverso l'utilizzo di metodi di **ambient occlusion**.   
Per la terza tavola è possibile **limitare la resa volumetrica al solo utilizzo dell'_ambient occlusion_** (ogni studente è comunque libero di arricchire i propri rendering attraverso l'aggiunta del wireframe)

Le tavole prodotte dovranno essere in **formato .png, di dimensioni 3508x2480 pixel, orientate orizzontalmente o verticalmente**. Le tavole costituite da più visualizzazioni potranno essere **composte attraverso un montaggio in programmi di editing raster**.

Oltre al rendering del modello, in questa cartella ogni studente deve caricare **un file di testo, in formato txt, contenente l'indirizzo web di un tutorial** che illustri i passaggi compiuti per la modellazione di uno dei due elementi sanitari scelti.

Il file dovrà contenere **puro testo** (nessuna formattazione: si consiglia l'uso di programmi come *Notepad* o *TextEdit*) e **non dovrà contenere altre informazioni** oltre al link richiesto.

I file raster dovranno essere **nominati secondo la forma** :

* *NUMEROMATRICOLA_LAVABO.png* (solo per chi ha scelto la coppia di elementi lavabo/vasca)
* *NUMEROMATRICOLA_VASCA.png* (solo per chi ha scelto la coppia di elementi lavabo/vasca)
* *NUMEROMATRICOLA_BIDET.png* (solo per chi ha scelto la coppia di elementi bidet/wc)
* *NUMEROMATRICOLA_WC.png* (solo per chi ha scelto la coppia di elementi bidet/wc)
* *NUMEROMATRICOLA_BAGNO.png* (per tutti)

Ad esempio:

* *824510_LAVABO.png*
* *824510_VASCA.png*
* *824510_BAGNO.png*

Il file contenente il link al tutorial dovrà essere nominato *NUMEROMATRICOLA.txt* (ad esempio: *824510.txt*)
